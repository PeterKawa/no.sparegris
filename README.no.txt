Hovedmålet med denne appen er å begrense maksimalt strømforbruk per time slik at man holder seg innenfor ønsket effekttariff i Norge. Strømforbruket vil også flyttes fra dyre til billige timer der det er mulig.
Det gjøres oppmerksom på at appen fortsatt er under utvikling så det blir satt pris på om enhver feil blir meldt ifra i forumet så det kan utbedres så snart som mulig.

Bruksanvisning:
- Installer appen
- Gå inn på Apper / Sparegris / Konfigurer app
- Under fanen "Enheter->Kontrollerbare enheter":
  - Velg enhetene du ønsker at appen skal kontrollere. Jo mer effekt som kan kontrolleres jo bedre.
- Under fanen "Hjem":
  - Velg målverdi for effekttariff
  - Aktiver appen
- Lagre
- Sett opp flytkort for å sende nåværende effektbruk fra strømmåleren til denne appen
- Spar over 1000 kroner i året på effekttariffen.
- Eksperimenter med innstillingene og flytkort i henhold til anbefalingene under for å få mest mulig ut av appen.
- Installer enheten "sparegris innsikt" dersom du er interessert  i statistikk (ikke påkrevd)

Anbefalinger:
- Sett opp flytkort for å endre mellom modus dag/natt/etc. på relevante tidspunkt.
- Slå på prisstyring for å flytte strøm mellom dyre og billige timer (under "Enheter->Prisstyring")
- Sett opp temperaturinnstillinger for ulike modus og prispunkt for optimal varmestyring (under "Enheter->Moduser og prioritet")
- Sett opp flytkort for å slå av soner når du lufter.
- Sett opp flytkort for å øke reservert strømforbruk ved starten av den timen du normalt lager middag.
- Sett opp flytkort for å redusere reservert strømforbruk når du normalt er ferdig med å lage middag.
- Sett opp flytkort for å slå av relevante soner når du lufter eller det er sterkt solskinn
- Sett opp flytkort for å sørge for at du får beskjed når appen har detektert et stort ukontrollerbart strømforbruk før timeslutt som du manuelt må stoppe for å oppnå effekttariffen.
